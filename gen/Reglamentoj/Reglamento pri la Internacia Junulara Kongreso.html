<div id="dok-Reglamentoj@Reglamento pri la Internacia Junulara Kongreso">
<h1>Reglamento pri la Internacia Junulara Kongreso</h1>
<h2>1. Okazigo kaj karaktero</h2>
<p>TEJO ĉiujare okazigas sian Internacian Junularan Kongreson (“IJK”), kiu estas manifestacio de la tutmonda esperantista junulara komunumo kaj celas plifortigi la interkomprenon kaj amikecon inter junuloj de ĉiuj landoj.</p>
<h2>2. Invito</h2>
<p>La kongreson invitas landa sekcio aŭ, se mankas landa sekcio en la kongresa lando, alia Esperanta organizo.</p>
<h2>3. Kongresa kontrakto</h2>
<ol>
	<li>La kongreso okazas laŭ kontrakto farita de TEJO kun la invitanto.</li>
	<li>
		La kongresa kontrakto devas enhavi la jenajn kondiĉojn:
		<ol type="A">
			<li>la kongreson organizos kongresa komitato laŭ buĝeto aprobita de TEJO;</li>
			<li>la kongreso respektos la Statuton kaj regularojn de TEJO;</li>
			<li>la kongresanoj kontraktos pri sia partopreno kun la invitanto aŭ la kongresa komitato;</li>
			<li>la kondiĉoj de la unuopaj kontraktoj de partopreno devos esti aprobitaj de TEJO;</li>
			<li>la kongreso pagos al TEJO por la kredito de la ĝenerala spezokonto sumon egalan al 3 procentoj de program-, loĝ- kaj manĝkotizoj;</li>
			<li>se la Centra Oficejo administros iun kotizon, ĝi subtrahos makleraĵon de maksimume 5 procentoj;</li>
			<li>la eventuala profito de la kongreso apartenos trione al TEJO por la kredito de la ĝenerala spezokonto, trione al TEJO por la kredito de la Rezervo IJK kaj trione al la invitanto;</li>
			<li>
				la eventualan deficiton de la kongreso transprenos:
				<ol type="i">
					<li>
						unuavice la Rezervo IJK (aŭ, se ĝi elĉerpiĝos, la Junulara Fondaĵo), sed nur ĝis la pli malalta el:
						<ol type="a">
							<li>dudekono de la sumo de la buĝetitaj kostoj; kaj</li>
							<li>triono de la kredita saldo de la Rezervo IJK en la dato de la kongresa kontrakto; kaj</li>
						</ol>
					</li>
					<li>duavice, po duone, la ĝenerala spezokonto de TEJO kaj la invitanto; kaj</li>
				</ol>
			</li>
			<li>la kongresa komitato regule raportos kaj al TEJO pri la evoluo de la kongresaj financoj.</li>
			<li>La individuaj membroj kaj la patronoj de TEJO rajtas je rabato pri la partoprenkotizo, kiu superas la kotizon por individua membreco, kiu rajtigas la rabaton.</li>
		</ol>
	</li>
</ol>
</div>